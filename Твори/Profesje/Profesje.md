# Profesje
## INFORMATYK

Praca przy komputerze to jego pasja. Lubi surfować po Internecie, oglądać programy naukowo-techniczne i czytać komputerowe nowinki.

Miłośnicy komputerów mogą pracować na różnych stanowiskach, takich jak programista, projektant systemów komputerowych oraz inżynier systemów komputerowych. Do zadań informatyka należy m.in.: tworzenie baz danych, projektowanie stron internetowych, opracowywanie programów komputerowych oraz tworzenie gier komputerowych.

## KIEROWCA

Podstawowym warunkiem wykonywania tego zawodu jest posiadanie prawa jazdy. Głównym celem pracy kierowcy jest bezpieczny transport osób, zwierząt lub towarów. Musi on zatem nie tylko znać, ale przede wszystkim stosować się do przepisów ruchu drogowego, wiedzieć, jak zbudowany jest samochód, który prowadzi, i regularnie kontrolować jego stan techniczny.

## STRAŻAK

Zawód strażaka wymaga dużej odwagi, siły, dobrej kondycji fizycznej i umiejętności pracy w zespole. Strażak ratuje zagrożonych ludzi, zwierzęta, domostwa i środowisko zarówno podczas pożarów, powodzi, wypadków, jak i katastrof i awarii. Potrafi również udzielić pomocy przedlekarskiej poszkodowanym na miejscu zdarzenia, zanim przyjedzie pogotowie.

## MECHANIK

Technik mechanik organizuje i nadzoruje prace związane z konstrukcją, montażem i naprawą wszelkich maszyn i urządzeń przemysłowych. Należą do nich np. maszyny budowlane, drogowe, przeznaczone do obróbki metali, górnicze, hutnicze oraz związane z transportem samochodowym, szynowym, wodnym i lotniczym. Opracowuje on również dokumentację techniczną, konserwacje i regulacje maszyn czy też rozliczenia kosztów ich naprawy. Może się również specjalizować w nadzorowaniu szkoleń pracowników, a takżepo odpowiednim przeszkoleniu pracować w zawodzie nauczyciela praktycznej nauki zawodu.