# Jan Brzechwa

Tydzień dzieci miał siedmioro:  
"Niech się tutaj wszystkie zbiorą!"  
Ale przecież nie tak łatwo  
Radzić sobie z liczną dziatwą:  
Poniedziałek już od wtorku  
Poszukuje kota w worku,  
Wtorek środę wziął pod brodę:  
"Chodźmy sitkiem czerpać wodę."  
Czwartek w górze igłą grzebie  
I zaszywa dziury w niebie.  
Chcieli pracę skończyć w piątek,  
A to ledwie był początek.  
Zamyśliła się sobota:  
"Toż dopiero jest robota!"  
Poszli razem do niedzieli,  
Tam porządnie odpoczęli.  
Tydzień drapie się w przedziałek:  
"No a gdzie jest poniedziałek?"  
Poniedziałek już od wtorku  
Poszukuje kota w worku -  
I tak dalej...


------------------------
Зноска на сторінки
#Твори 
[[Твори]]
[[Переклад вірша Tydzień | Переклад]]