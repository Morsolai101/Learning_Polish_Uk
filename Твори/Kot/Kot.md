# Kot
Niespodzianka była spora:
wypadł kot z telewizora!
,,Dobranocka" była właśnie,
były jakieś bajki, baśnie,
kot się gdzieś wybierał w drogę
i nagle 
spadł na podłogę.

Nie wiadomo, co się stało:
może miejsca miał za mało,
może była jakaś szpara,
może bajka była stara,
a może był jakiś błąd
i go nagle kopnął prąd?
Trochę się zachwiała wizja,
dali napis: 
,,Telewizja",
ukazały się literki: 
,,Przepraszamy za usterki", 
pokazali jakieś mapy,
a kot – 
spadł na cztery łapy 
i rozejrzał się dokładnie: 
– Widzę, że tu dosyć ładnie! 
Miłe dzieci, pan i pani, 
i poduszka na tapczanie...
Mleko jest?
– Jest.

– To wspaniale, bo ja tam nie wracam
wcale,
bo wiecie,
komu jak komu,
lecz kotu –
najlepiej jest w domu.


Myszy tańcuja,
gdy rota nie czuja.

------------------------
Зноска на сторінки
#Твори 
[[Твори]]
[[Переклад твору kot | Переклад]]