# Skarbonka Natalki.

Natalka od dawna zbierała pieniądze na łyżworolki. W klasie już wszyscy je
mieli. Często podchodziła do swojej świnki-skarbonki i potrząsała nią jakby od
tego mogło w niej przybyć oszczędności. Pewnego wieczoru zapisała w swoim 
pamiętniku: "W czwartek przyjedzie tatuś ze sztabu powodziowego i na pewno
dołoży mi resztę pieniędzy". Szybko zamknęła pamiętnik, zgasiła lampkę nocną
i ułożyła się wygodnie na łóżku. Ale nie mogła zasnąć. Z pokoju dochodziły
słowa podawanych przez telewizję komunikatów, których mama słuchała z
przejęciem. Aż tu nagle ktoś puka do drzwi.
– Tatuś, tatuś! - krzyknęła radośnie Natalka.
Rzeczywiście, był to tatuś, ale jakiś dziwnie smutny i zmęczony.
– Jak to dobrze, że jesteś! - ucieszyła się mama. - Ale co się stało? Miałeś
przecież wrócić dopiero jutro.
– Muszę zabrać inne, odpowiedniejsze ubranie, no i trochę rzeczy dla 
powodzian. Przygotuj je, Małgosiu. Tam się wszystko przyda. I wyślij jutro
jakieś pieniądze.Na słowa "pieniądze" Natalka poderwała się z łóżka.
– Tatusiu, tatusiu, tak bym chciała, żebyś dołożył mi trochę  pieniędzy na
łyżworolki! Obiecałeś!
Tatuś spojrzał na córkę jakimś dziwnym wzrokiem i powiedział podniesionym 
głosem:
– Natalko, jak możesz myśleć o łyżworolkach, kiedy tam ludzie potrzebują
pomocy!
Dziewczynka spuściła głowę i odeszła w milczeniu.
Raniutko Natalka stała przy łóżku rodziców ze skarbonką w ręku.
– Tatusiu, ja też chcę pomóc powodzianom. Weź moje pieniądze. Tatuś przytulił Natalkę i szepnął jej czule do ucha: 
– Jestem z ciebie dumny, kochanie. Po śniadaniu Natalka poszła z mamą do banku, a kiedy wróciły, w przedpokoju
stały nowiutkie łyżworolki z karteczką: "Dla mojej dzielnej córki - tatus". - Jak to, przecież ja oddałam pieniądze...

------------------------
Зноска на сторінки
#Твори 
[[Твори]]
[[Переклад твору Skabonka Natalki | Переклад]]